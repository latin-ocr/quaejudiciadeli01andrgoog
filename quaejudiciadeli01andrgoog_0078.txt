—73-

dat : e multis animadversionibus colligi potest hunc de
vi cujusque poetici generis propria meditatum esse.

Etenim multus est in vitio· notando quod semper tere
in medii aevi litteris reprehendas : orationis redundan—
tiam dicimus¹. Eo magis oh hoc Guillelmum laudari
decet, quod raro illorum temporum scriptores hanc rem
curaverunt. Sed utinam Guillelmus ipse de hoc vitio
minus verbosus fuisset l Hunc enim meliora vidisse, sed
deteriora secutum recte dixeris,

De contrario vitio, id est de nimia brevitate (brevem)
haud minus sapienter locutus est : nam, postquam hoc
reprehendendum dixit si obscuritatem attulerit, verbo-
rum detractionem addit tolerari posse si de re notissima
quaestio sit'.

Alia autem de oratione et versibus convenienter praes-
cripta excerpi possunt. Quanquam enim poetam diligen-
tissime disciplinae obtemperare vult, hunc in legum
angustias non semper compellit. Sic, de inanibus verbis
(gallice chevilles) multa dixit : verbo (mar, nisi mens hoc
requirat, scriptorem uti vetat³ : quae animadversio in
permultos lyricos cadit. Sed eodem loco haud inconsulto
addit Guillelmus longa poemata, cum ad minus certam
rationem componantur, majore licentia in verbis struen-
dis frui posse: etsi hac potestate immoderatius uti poetam
non decet, judicium existimatoris animadversio illa
indicat.

Idem judicium in nonnullis praeceptis quae sunt de
versibus struendis ostenditur. Ita, cum verborum con-

1. ne hoc v. 111, p. 132-136 : De Ver-bositdt.
2. v. 111, p. 138.
3. v. 111, p. 392.

