Verumtamen etsi multa in illo opere reprehendenda
videntur, nemo non fateatur necesse est idem magni
pretii esse.

Non equidem contendimus Leqes Amoris ingenium cui
nihil desit ad litteras recte aestimandas indicare : a viro
eruditissimo et omnium rerum ad artem verborum et
versuum componendorum pertinentium perito scripta
sunt : sed idem plerumque ea quae de poesi majores
tradiderant fidelius servavit, etsi, cum bonis moribus
et religioni inservire cuperet, quamdam moderationem
in veteribus lyricis laudandis adhibuit.

Sed de nonnullis rebus sapienter simul et libere judi·
cavit. Provincialium enim lyricorum quaedam vitia,
cum quid ex his manaret non satis semper discreverit,
notare tamen non dubitavit.

Tum vero cum de poesis vi ratione disserit, videre est,
si res in universum respiciaS‚ Guillelmum veterum
poetarum placita sumpsisse et leges suas plerumque ex
illorum exemplis quasi expressisse.

Quod cum ita sit —— Guillelmum autem ipsum id pro-
fessum esse supra dictum est·¹ -— haud magna rerum
novitas in hoc opere est requirenda. Satis sit existiman-
tibus Molinarium‚ quamvis libenter non . rebuS, sed
verbis et versibuS, veterum exempla secutus, priores
partes tribuerit, hanc doctrinam meliorem fieri posse
interdum dixisse.

1. V. p. 52.

