...ffid

b). Quae sit poesis natura secundum Guillelmum.

 

In Guillelmi Leyibus paucissima de poetico instinctu
inveniuntur, de quo in primis quivis alius existimator
curaret. Non est cur hoc miremur, cum scriptor poesim
praesertim in verbis et versibus deligendis constare
existimet. Quod jam tum cum verbum trobar definiendo
explicat apparet :

« Trobars es iar noel dictat en romans fi, ,be com-
passat'. »

Etenim si hujus definitionis omnia verba animo cir-
cumspiciaS, haec primum, noel dictat, nullius momenti
esse dicas; deinde haec, romans fi, scriptori dictionis
salubritatem curae esse confirmant, dum haec denique,
bc compassat⁹ quanti sit momenti poetae ad illam disci-
plinam informato res metrica demonstrant.

Ex iis autem locis qui ad poesis naturam spectant, is
est. maximi ponderis quo Guillelmus qua ratione poeta
opus aggredi debeat exponit ε non quod sententia eius sit
probanda, sed quia nusquam clarius scriptor detexit
quid in versibus condendis omnibus rebus praeponeret :
id caput significamus quod ita inscribitur :

« Mostra per qual maniera pot hom haver entroductio
en materia afar vers e chanso et alqus autres dictatz¹. »

1. <t Ille est poeta. qui lingua Romana ad novum opus componen-
dum emendate et numerose utitur. » (1, p. 8).

2. « Docetur qua ratione argumenta versuum et cantionum et
nonnullorum aliorum poematum ,inveniri possint. ›> (111, p. 376).
Hic versus poeticum genus Provinciali sermone vers dictum signi·

fleat.

