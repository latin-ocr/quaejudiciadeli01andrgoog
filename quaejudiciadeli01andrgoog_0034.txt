 

—29-

disseruerint quaeritur, hos potius poesis speciem, id est
verba, quam res spectavisse apparet : quod nemo admi-
rabitur, cum provinciales lyrici non tam animi aflectibus
quam orationis et versificationis virtutibus magnam
laudem consecuti sint : de hoc igitur quod maxime cura-
bant potissimum disputaverunt. — At enim in eo errasse
videntur quod poesis speciem tantum spectaverunt. -
Hoc quidem haud infitiamur. Sed in ipso errore nonnihil
laude dignum esse censemus.

Nunquam enim Provinciales lyricos ita orationis cura
sollicitasset, nisi hi, admirabili pro illa aetate ingenio
instincti, scripta tantum accuratissime elaborata in
stabili laude futura esse persuasum habuissent. Ad
obscurum autem genus nimia in verbis expoliendis
sollicitudine sunt deducti. ’

Ne quis vero temere dictum esse putet illos errasse
quidem sed ad meliora nisos fuisse, meminerimus quo- ’
modo Rambaldus Arausicensis in supra laudata conten-
tione obscurum genus tueatur. Nonne enim se contentum
profitetur « dummodo in co quod optimum sit laboret¹ )) 7
Non solum igitur quia indoctorum approbationem pro
nihilo ducebant nonnulli lyrici obscuram poesim praedi-
cabant, sed etiam quia laboris studiosi et proficiendi
cupidi artem difficiliorem, quo eamdem honestiorem
redderent, esse volebant. Itaque, quamvis illa ratio per
se lubrica sit et nonnullorum poetarum famae noxia
tuerit, eadem poetas illos summa observantia artem
suam coluisse nec «limae labore» ostensos fuisse indicio
est. Cum cetera Provincialium poesi peculiaria id confir-

mant, tum praesertim illae de obscuro genere discep-
tationes

1. V. supra, p. 15.

